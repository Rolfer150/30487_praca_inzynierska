Wybór kariery zawodowej można zaliczyć do jednych z najważniejszych decyzji podejmowanych w życiu człowieka. Często temu wyzwaniu towarzyszy poszukiwanie odpowiedniego pracy, która zapewniła by stanowisko zgodne z oczekiwaniami osoby aplikującej. Rozwiązaniem tego problemu jest przedstawiona aplikacja webowa przeznaczona do wyszukiwania ofert pracy z możliwością dopasowania umiejętności pracownika
do wymagań pracodawcy. Strona internetowa zawiera szereg funkcjonalności oferujących pomoc aplikującemu, jak i pracodawcy w wykonywaniu niezbędnych czynności oraz przejrzysty i łatwy w obsłudze interfejs użytkownika umożliwiający swobodne korzystanie dla stałych i nowych użytkowników strony.
Strona główna aplikacji prezentuje użytkownikowi po pięć proponowanych ofert pracy z dwóch podanych kryteriów: najnowsze i najbliższe oferty, pięć popularnych firm zawierających krótki opis najważniejszych informacji, które mogą zainteresować potencjalnego, przyszłego pracownika. Oprócz prezentacji rekomendowanych ofert pracy, aplikacja oferuje korzystanie z paska wyszukiwania, pozwalającego na wyszukanie ofert pracy na podstawie wpisanej frazy, a także dodatkowe opcje filtrowania danych ofert, dzięki czemu wyszukiwanie jest o wiele wydajniejsze i dokładniejsze. W przypadku, gdy potencjalny aplikant chce poznać szczegółowe informacje na temat interesującej go oferty wraz z dokładnym opisem, aplikacja umożliwia po na odesłanie użytkownika do strony z informacjami o danej ofercie. Po dokładnym zapoznaniu się z wymaganiami oferty, użytkownik ma możliwość aplikacji na dane stanowisko podając swoje dane osobowe oraz niezbędne pliki potrzebne pracodawcy przy rozpatrzeniu potencjalnych kandydatów. Oprócz tego pracodawca będzie mieć możliwość utworzenia ankiety z podaną listą pytań dla potencjalnego pracownika na końcu aplikacji na daną ofertę. Ankieta ta będzie kolekcjonować odpowiedzi aplikanta na dane pytania, które następnie aplikacja podejmie do analizy. W wyniku analizy będą umieszczone informacje czy potencjalny pracownik nadaje się na dane stanowisko, które umiejętności nie są wystarczająco wysokie uwzględniając wcześniej poziom ważności ustalony przez pracodawcę oraz rozwiązania, jakie należy podjąć działania, aby skorygować zaistniałe braki by lepiej przyswoić potencjalnego pracownika do danego stanowiska. Po złożeniu aplikacji, strona internetowa oferuje monitorowanie statusu aplikacji, informując aplikanta o przebiegu rekrutacji na wybrane stanowisko w pracy.
Głównym celem pracy inżynierskiej jest przedstawienie celu, implementacji, procesu projektowania danej aplikacji webowej oraz wykorzystanych w niej technologii i rozwiązań.