W niniejszym rozdziale omówione zostaną technologie wykorzystywane do tworzenia oprogramowania webowego. Przedstawione poniżej narzędzia w większości są przeznaczone do darmowego użytku, każdy użytkownik jest w stanie z nich skorzystać, oraz narzędzia wymagające wykupienia licencji bądź subskrypcji pakietu danego oprogramowania.
Jednak przed opisem tych narzędzi należy wyjaśnić dwa pojęcia związane z projektowanie oprogramowania webowego, gdyż pojawią się wielokrotnie w opisie poniższych technologii: front-end i back-end.
Front-end jest to część strony internetowej, która przedstawia użytkownikowi graficznego, interaktywnego interfejsu obejmującego takie elementy strony internetowej jak: przyciski, formularze, obrazy i tekst. Odpowiada za prezentację danych na widoku oraz umożliwia użytkownikowi komunikację ze stroną internetową poprzez przeglądarkę internetową bądź inne urządzenia elektroniczne. Kluczowym aspektem front-endu jest zapewnienie korzystającemu ze strony internetowej przejrzystego i wygodnego środowiska interakcyjnego.
Back-end to część strony internetowej znajdująca się po stronie serwera, przez co użytkownik nie jest w stanie bezpośrednio się z tą częścią komunikować. Odpowiada za funkcjonowanie fundamentalnych mechanik danej aplikacji, które obsługują zapytania od strony klienta odpowiednio przetwarzając je i zwracając gotowy, prawidłowy wynik.